<h1 align="center"; color="yellow"> PROGETTO LABORATORIO INFORMATICA 2023/24<br> ———————————————————<br>
  Gruppo: Di Grassi, Schiavo, Martilotti</h1>

<h2>-Scelta di una traccia tra:</h2>
<div>
  <h3>1-Eventi culturali</h3>
  Una città desidera promuovere la cultura e il turismo attraverso l’organizzazione di eventi
  culturali quali concerti, mostre d’arte, spettacoli teatrali, e laboratori didattici. Per farlo, vuole
  implementare un sistema integrato che faciliti la pianificazione, promozione, e gestione di
  questi eventi, migliorando l’esperienza di organizzatori e partecipanti.
  Il sistema deve consentire agli organizzatori di eventi di registrarsi, inserire i dettagli degli
  eventi (come data, ora, luogo, tipo di evento, capienza massima), gestire le prenotazioni dei
  partecipanti e aggiornare le informazioni relative agli eventi. Inoltre, gli organizzatori devono
  poter ricevere feedback dai partecipanti.
  Per i partecipanti, il sistema deve offrire la possibilità di cercare gli eventi per categoria, data,
  o luogo, effettuare prenotazioni, e pagare i biglietti online. Dovrebbe anche fornire
  raccomandazioni personalizzate in base ai loro interessi culturali.
  Il sistema dovrebbe infine consentire la generazione di report sull’affluenza e sui feedback
  raccolti, per aiutare gli organizzatori a migliorare gli eventi futuri
</div>
<h3>2- Mobilità sostenibile</h3>
Una città impegnata a promuovere la sostenibilità ambientale desidera implementare un
sistema di bike sharing per incoraggiare i cittadini a scegliere metodi di trasporto più
ecologici.
Il sistema deve consentire agli utenti di creare un profilo fornendo i dati necessari e di gestire
il proprio abbonamento o le proprie credenziali. Gli utenti dovranno poi essere in grado di
visualizzare su una mappa le stazioni di bike sharing più vicine, verificare la disponibilità
delle biciclette in tempo reale e prenotarne una. La mappa dovrebbe anche fornire
informazioni utili, come i percorsi ciclabili consigliati e le aree ad alta disponibilità di
biciclette.
Il sistema dovrebbe consentire agli utenti di segnalare eventuali guasti o problemi con le
biciclette, nonché di fornire un feedback sulla loro esperienza di utilizzo del servizio.
Dal punto di vista amministrativo, il sistema deve fornire agli operatori del servizio di bike
sharing gli strumenti per monitorare lo stato della flotta, gestire le segnalazioni di guasti,
ottimizzare la distribuzione delle biciclette nelle varie stazioni e raccogliere dati sull’utilizzo
del servizio per pianificare eventuali ampliamenti o miglioramenti.

<h3>3-Budget personale</h3>
Sviluppare un semplice simulatore di bilancio personale. Questo strumento dovrebbe aiutare
gli utenti a gestire le proprie finanze, consentendo loro di inserire le entrate e le uscite
previste e di calcolare il saldo finale per un determinato periodo.
L’utente deve poter inserire una o più fonti di reddito, specificando l’importo e la frequenza
(ad esempio, mensile, annuale). Allo stesso modo, l’utente deve poter elencare le proprie
spese. Queste potrebbero includere categorie fisse come l’affitto o il mutuo, le bollette, gli
abbonamenti e le spese variabili.
In base alle entrate e alle uscite inserite, il programma deve calcolare il saldo previsto per il
mese, il trimestre o l’anno scelto dall’utente, fornendo una visione chiara della situazione
finanziaria prevista.
Il programma dovrebbe infine essere in grado di analizzare le abitudini di spesa dell’utente e
di suggerire modi per migliorare la gestione del bilancio, ad esempio riducendo determinate
spese o modificandone la frequenza.

<h3>4-Impariamo a programmare</h3>
Sviluppare un videogioco semplice ma coinvolgente, il cui obiettivo è introdurre gli utenti (ad
esempio, gli studenti delle scuole secondarie inferiori) al mondo della programmazione.
Il gioco dovrebbe essere ambientato in un universo digitale in cui il giocatore assume il ruolo
di un eroe informatico impegnato a salvare il mondo virtuale dai bug. Attraverso vari livelli, il
giocatore deve risolvere enigmi che insegnino i fondamenti della programmazione: variabili,
cicli, condizioni e strutture di dati.
Il gioco deve svolgersi in livelli di difficoltà crescente, ognuno dei quali deve insegnare uno
specifico concetto. Ogni livello dovrebbe presentare al giocatore un rompicapo o un
problema da risolvere utilizzando il pensiero computazionale. Questi rompicapo potrebbero
includere la creazione di sequenze di comandi per navigare in labirinti, l’uso di cicli per
ripetere azioni o l’applicazione di condizioni per superare ostacoli.
Il gioco dovrebbe offrire un feedback immediato sulle soluzioni proposte dal giocatore,
evidenziando gli errori logici o di sintassi in modo costruttivo.
Per mantenere alto l’interesse, il gioco potrebbe essere arricchito da una trama avvincente
che si sviluppa man mano che il giocatore supera i livelli, rivelando nuovi scenari,
personaggi e sfide.
